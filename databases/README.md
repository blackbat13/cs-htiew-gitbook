# Bazy danych

We współczesnym świecie danych jest coraz więcej. Na stronach internetowych logujemy się na swoje konta podając adres e-mail i hasło. W sklepach internetowych pamiętany jest nasz adres, dane płatności i informacje na temat zamówień. Portale społecznościowe zapisują wysłane przez nas zdjęcia, filmy, wiadomości i wrzucone wpisy. Wszystkie te informacje muszą być w jakiś sposób przechowywane, magazynowane. Oczywiście sposób przechowywania danych zależy od ich przeznaczenia, jednak gdy chcemy mieć wygodny i szybki dostęp do informacji, z możliwością wyszukiwania, filtrowania, modyfikacji i podobnych operacji, to bazy danych przychodzą z pomocą.

Baza danych to zestaw tabel. Każda tabela składa się z kolumn określających rodzaje przechowywanych informacji, a także wierszy, nazywanych **rekordami**. 

## Silniki bazodanowe

Istnieje wiele różnych silników bazodanowych, a każdy różni się od pozostałych mniej lub bardziej. Część z nich to rozwiązania darmowe, zazwyczaj (chociaż nie zawsze) przeznaczone do stosunkowo niewielkich zbiorów danych. Inne to komercyjne narzędzia z zaawansowanymi algorytmami optymalizacyjnymi.

Poniżej znajduje się link do rankingu popularności silników bazodanowych.

{% embed url="https://db-engines.com/en/ranking" %}
Ranking popularności silników bazodanowych
{% endembed %}
